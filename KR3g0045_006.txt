# -*- mode: mandoku-view; -*-
#+TITLE: 太清神鑑
#+DATE: 2015-08-24 23:13:12.236327
#+PROPERTY: ID KR3g0045
#+PROPERTY: BASEEDITION WYG    
#+PROPERTY: JUAN 卷六
<pb:KR3g0045_WYG_006-1a>¶
欽定四庫全書¶
　太清神鑑卷六¶
黑痣部　夫黑痣者若山之生林木地之出堆阜山有¶
美質則生善木以顯其秀地積汚土則長惡阜以文其¶
濁是以萬物之理無所不然故人之有美質也則生竒¶
痣以新其貴生有濁質則生惡痣以表其賤故漢高祖¶
左股有七十二黑子則見帝王之瑞相也凡黒痣生於¶
顯處者多凶生於隠處之中者多吉故生靣上者皆不¶
<pb:KR3g0045_WYG_006-1b>¶
利也黒痣其色黑如墨赤如硃善也帶赤色者主口舌¶
鬪競帶白色者主憂刑帶黄色者主遺忘失脫此文理¶
之辨相也　頭靣黑痣　生髮中者主富壽近上者尤¶
猛貴額上有七星黑者主大貴天中主妨父天庭主妨¶
母司空妨父母印堂心主貴兩耳輪上主富耳内主壽¶
頤上主財眼胲上主作賊山根上主尅害山根下主兵¶
死鼻側主病苦死目上窮困多眉中主富貴唇上主吉¶
利鼻頭主妨害刀厄鼻梁主蹇滯人中主求婦易口側¶
<pb:KR3g0045_WYG_006-2a>¶
聚財難口中主酒食舌上主虚言唇下主破財口角主¶
失職承漿主醉死左廂主横死高廣二親妨尅陽尺主¶
客死輔角主兵死邉地主外死轉角主貧下山林主蟲傷¶
虎角主軍門刼門主弓箭死青路主客道死太陽主大¶
婦吉魚尾主井亡姦門主刀殺天井主水阨𤣥中主清¶
慎夫坐主䘮妻長男主尅長子中男主尅中兒次男主¶
尅次兒金匱主破散書上主無職學堂主無學命門主¶
火厄僕使主為賤嬰門主饑寒小吏主貧薄中堂主尅¶
<pb:KR3g0045_WYG_006-2b>¶
妻外宅主無屋奴婢主妨奴坑塹主落崖陂池主溺水¶
匱上主客亡三陽主縊死盗部主奸竊兩厨主乏食祖¶
宅主移屋大海主水厄年上主貧困地閣主少田宅牢¶
獄主刑厄之災也　手足黑痣　兩肘内近上謂之厄¶
門主病厄兩肘近下謂(原/缺)壁主富貴兩肘後主富財兩¶
肘頭主灾厄兩臂肘屈交中謂之後收近腕謂之前收¶
主伎巧兩肘外謂之城社主貴兩腋下謂之金匱主富¶
兩腋畔謂之絲堂主蠶桑兩曲池穴外謂之神亭主邪¶
<pb:KR3g0045_WYG_006-3a>¶
妄曲池穴裏大骨上謂之盗部主被盗兩臂外謂之厄¶
門主刀傷兩掌中主富貴兩手皆主才巧兩腿之上謂¶
之福府主驅使奴婢兩腿後謂之得庭主福徳旺相兩¶
曲膝後謂之財苑主牛馬六畜兩胯骨上下謂之有威¶
勢兩膝上謂之玉府主蓄財帛兩膁刃骨上謂之勞源¶
主奔波勞苦兩脚底謂之寳藏主封侯伯足指間謂之¶
外庫主多僕相也　身體上下黑痣　兩乳上謂之左¶
右倉主積財穀兩乳中謂之男女宫主宜男女兩乳下¶
<pb:KR3g0045_WYG_006-3b>¶
謂之左右庫主積金帛兩乳間當心者謂之福苑主壽¶
而樂臍中謂之龍闗主福智生貴子臍下兩傍謂之左¶
荒右野主貴而樂腹横紋兩傍謂之逸堂主性閑雅富¶
貴快樂咽喉下近上者謂之天柱主得人提擕近下者¶
主傷死項上謂之勢源主有威權之吉腦後骨上謂之¶
壽堂主多壽考腰當中心謂之四大海主守官邊庭不¶
返而死兩臂辨者主有財穀¶
男兒貴格　眼勢入天倉眉清復更長凖圓年壽起法¶
<pb:KR3g0045_WYG_006-4a>¶
令貫頤堂兩眉過耳聳唇丹口四方承漿朝地角色正¶
見神光起背如披甲眉清額又方官髙名四海萬古播¶
忠良　又云眉為華葢眼為星華葢高兮眼貴明地勢¶
朝天乘歩穏必當年少作公卿¶
兩府格　額廣而平天庭不䧟鼻隆而直地濶不尖瘦¶
人有肩背肥人神愈清邊廣地廣龍骨與虎骨相成肉¶
光滑眉秀輕凖完滿蘭臺廷尉分明耳貼肉而生分明¶
為五嶽朝正口傍有肉起不論肥瘦天倉不陷骨隆而¶
<pb:KR3g0045_WYG_006-4b>¶
肉稱色正而光聲不論大小清圓不破肩隆有背有胷¶
上長下短手足龍虎相吞目不論大小神藏不露眼囊¶
大而藏睛神而不亂厚而不俗坐穏行輕此乃兩府格¶
也¶
兩制格　瘦人額廣肥人額平色正肉滑髮細鬢清目¶
藏神而逺天倉不䧟鼻隆而直地角不尖瘦人肩背厚¶
肥人神愈清邉廣地廣龍骨與虎骨相成君臣相稱耳¶
聳金匱平眉輕清秀色正而明¶
<pb:KR3g0045_WYG_006-5a>¶
正郎格　瘦人色正肥人不俗精神隠蔵鼻直口方肩¶
背豐隆瘦人肩背不寒肥人骨肉相稱舉止自重¶
員郎格　靣目神蔵而逺額方骨聳金匱方平瘦人肩¶
背不寒肥人骨肉相稱舉止貴氣自重¶
男豪富　耳聳大兼長眉疎口四方背隆如負物胷起¶
似昂蔵鼻直兼圓凖色老輔神光三陽成不䧟顴骨插¶
天倉手足如綿軟雙縧夀帶長不唯身主富更定子孫昌¶
長夀禄　耳聳勢兼長眉清口四方額方分日月眼不¶
<pb:KR3g0045_WYG_006-5b>¶
露神光鼻直兼圓凖頤方法令長腦圓成玉枕地閣輔¶
承漿牛項兼觀目肩隆井竈蔵骨剛過上夀清德夀無疆¶
夭壽　眉促又相連唇輕額又尖鼻低横有骨頭細却¶
無肩眼露還無壽形寒不老年額虧邉地窄輪返耳朝¶
前色嫩兼生火聲焦命豈延眼光浮泛露三十入黄泉¶
先賤後貴　額小初年滯神清色且牢氣寒神自逺勢¶
怯却威髙廣顙終成器頤完禄位髙色黄雖未發五嶽已¶
相朝莫道多迍滯逢時自發苖不唯官禄位財帛自相招¶
<pb:KR3g0045_WYG_006-6a>¶
先富後貧　額廣榮初主神清色不牢鼻髙無臉骨肉¶
薄却聲焦掌厚還筋露臍深耳不朝背雖如負物胷薄不¶
生毫色嫩初主好中年禍必招君看今已富終主自蕭條¶
四相不露　眼睛露黑白分明不為露鼻露竅山根正¶
不為露口露齒唇不褰不為露耳反輪貼肉生不為露¶
又云一露二露有裩無袴露齒結喉身不自由鷺鷥類¶
鶴終是不足更㸔骨法形氣决之(餘與/前同)¶
三停　上停長者大吉昌中停長者近君王下停長者¶
<pb:KR3g0045_WYG_006-6b>¶
皆庸俗逺走他方主不良　又云身三停相稱及上下¶
匀稠則為富貴之人也上長下短背聳三山則為公卿¶
之位上短下長腰身怯薄一生奔走貧苦之輩矣¶
五大　五大之形一頭大二眼大三腹大四耳大五口¶
大五大者須得生成無缺陷則主富貴矣或頭大而無¶
角眼大而昏濁腹大而不圓垂耳大而無輪廓口大而¶
唇薄則反主貧賤也¶
八大　八大者眼雖大昏且濁鼻雖大梁柱弱口雖大¶
<pb:KR3g0045_WYG_006-7a>¶
兩垂角耳雖大門孔薄頭雖大無骨著聲雖大宫商虧¶
靣雖大薄却皮身雖大停不齊已上八者如不相應者¶
反為貧賤人也¶
五小　五小之形一頭小二眼小三腹小四耳小五口¶
小若五者端正無缺陷而俱小者乃貴相也其或三四¶
小而一二大者則主應貧賤若夫頭小而有角眼小而清¶
秀腹小而圓垂耳小而輪廓成口小而唇齒正則反貴¶
人也¶
<pb:KR3g0045_WYG_006-7b>¶
八小　眼雖小秀且長鼻雖小梁柱直口雖小稜且方¶
耳雖小堅且圓頦雖小平且正聲雖小宫且商靣雖小¶
清且朗身雖小正且齊已上八者有如相應端美者反¶
為富貴之人也¶
六賤　六賤者額角缺陷天中薄下為一賤背胷俱薄¶
為二賤音聲雌散為三賤耳目斜視為四賤鼻曲低塌¶
為五賤目無光彩為六賤有此六賤者主為供役也¶
六極　六極者身大頭小為一極男主妨婦女主妨夫¶
<pb:KR3g0045_WYG_006-8a>¶
額狭靣小為二極不得父母之力目小為三極主無見¶
識又主不得朋友力耳小為四極主壽命短促鼻小為¶
五極主無爵禄有官亦多失位口小為六極主饑寒犯¶
此六極者乃寒賤之人也¶
六惡　六惡者一曰羊睛直視主性不仁常懐毒害二¶
曰唇不掩齒主性不和難共交往三曰結喉主妨妻殺¶
子多招災厄四曰頭小主貧而夭五曰三停不正主貧¶
而賤六曰定立如走主奔波寒苦有此六惡不可與同¶
<pb:KR3g0045_WYG_006-8b>¶
處矣¶
男尅子孫　兩眼如離舎唇褰鼻凖尖髮麄眉又重骨¶
弱下垂肩卓立如寒勢頭低歩縱前三陽低小小妻室¶
愈難全色嫩多財破聲雌没穀田六親難偶合晚嵗定¶
孤眠¶
相無兄弟　耳反家門破頤尖兄弟孤假饒三兩箇譬¶
似不如無¶
孤獨無妻　人生孤獨為何如骨頬高兮氣不和更兼¶
<pb:KR3g0045_WYG_006-9a>¶
魚尾枯無肉妻子宫中似有磨¶
帶殺格　兩眼如狼目眉昂勢似侵神兇兼外射笑語¶
却生嗔舉止如鷹坐戈鉞生掌紋色輕兼帶火聲大返¶
雌音鼻凖尖無信斜窺定有刑須知三角眼法死不須¶
論¶
辨美惡有二十　頭雖圓折腰肢額雖廣尖却頤骨雖¶
峻皮却麄鼻雖厚柱梁低髪雖黑麄且濃眼雖長眉且¶
蹙背雖隆手如枝胷雖濶背成坑舌雖紅口吹火唇雖¶
<pb:KR3g0045_WYG_006-9b>¶
方齒不齊腰雖厚行如馳脚雖厚麄無紋身雖大聲音¶
細靣雖白身麄黑肉雖豐結却喉靣雖短眼却長氣雖¶
清行步欹語雖和神似癡色雖明視東西坐雖正食淋¶
漓行止二十種皆有折除惡善相雜若失相者或富則¶
夭或貧則壽或貴則貧或先富後貧或先貴後賤宜精¶
察而裁之¶
女子相　一隂一陽其道不可亂一剛一柔其道不可¶
易確然處乎上者天也隤然處乎下者地也天以剛健¶
<pb:KR3g0045_WYG_006-10a>¶
為道地以柔和為徳是天地之常儀乾坤之大理也且¶
人生也禀隂禀陽分柔分剛男資純陽之質也故其體¶
剛而用健女受純隂之形也故其體柔而用弱若夫男¶
子者形反柔而懦性反雌而弱女人者形反剛而勇性¶
反雄而暴皆非得中正和平之美是得差忒鬱勃之氣¶
也故女體性柔和儀貌秀媚者富貴貞潔之良心性剛¶
暴形質雄惡者貧賤凶災之兆也略舉此見女人之大¶
概也¶
<pb:KR3g0045_WYG_006-10b>¶
女人九善　頭圓額平為一善骨細肉滑為二善髮黑¶
唇紅為三善眼大眉秀為四善指纎掌軟紋如亂絲為¶
五善語聲小圓清如流泉為六善笑不見睛口不露齒為¶
七善行步詳緩坐卧端雅為八善神氣清媚皮膚香潔¶
為九善女人有此九善為邑封之貴也¶
女人九惡　蠅靣為一惡主妨夫結喉為二惡主招横¶
禍蓬頭為三惡主下賤蛇行雀步為四惡主貧賤眉逆¶
而交為五惡主窮下妨尅鼻上生勾紋為六惡主妨尅招¶
<pb:KR3g0045_WYG_006-11a>¶
厄目露四白為七惡主毒害兇狡雄聲為八惡主剛暴¶
再嫁旋毛生鬢為九惡主頑賤尅子女人有此九惡不¶
可同居矣¶
女人賢貴部　龍角纎纎細起直入髪際者后妃天中¶
印堂有肉環者后妃微者夫人伏犀隠隠而起者郡主¶
牛角虎角輔角隠𨼆皆起涉人額者並主將帥夫人頭¶
圓項短者主富額平而方者主貴眉長而秀者賢婦眼¶
秀而清者貴閤鼻直如削者貴而多壽眉分八字者性¶
<pb:KR3g0045_WYG_006-11b>¶
和而福口細有稜者令婦舌如蓮花者淑質唇如朱砂¶
者令妻齒如石榴者命婦人中深又直者多子目下潤¶
澤宜兒耳紅而圓者貴婦耳成輪廓者賢富左耳厚者¶
先生男右耳厚者先生女唇多紋理者多子頤生重頷¶
者富豪髪青黑如細絲者貴婦掌紅如綿者邑封骨細¶
而肉膩者貴質肉潔體香者令相性緩氣柔者福壽神¶
静色安者貞潔笑而閉目者和美行而詳緩者淑麗掌¶
中足底生黑痣者貴而益夫腋下乳間生旋毛者善生¶
<pb:KR3g0045_WYG_006-12a>¶
貴子矣¶
女人賤惡部　頭尖者下賤額狭者貧厄額角有旋毛¶
者再嫁惡死額狭而髪垂者貧窮災禍髪捲攣及赤黄¶
者窮下鬢蓬枯燥而麤硬者厄惡眉麤濃而逆生者妨¶
夫産阨眉薄散而頭交者重嫁害子目露而白者妨夫¶
目深而偷視者奸私尅害目下有壅肉者死厄尅兒赤¶
縷貫睛者産難目生三角者㓙惡目大而平滿者滛邪¶
瞻視不正瞳子横者外情鼻陷孔露者貧下尅夫鼻尖¶
<pb:KR3g0045_WYG_006-12b>¶
曲者狠毒貧賤人中平狭者無子兩頭頬高危者㓙暴¶
口如吹火孤孀口如一撮者貧賤口大而綽者窮當三¶
嫁口薄而尖者心懷毁謗唇薄如一字者下賤毒性唇¶
起如龍觜者尅夫惡死唇褰齒露者妨害壽夭唇青舌¶
黑者滛穢下賤耳反而垂者妨夫害子目小黧黑者命¶
短窮困靣横生拳骨者不良害夫蠅生麻㸃者孤窮尅¶
子靣凸而額窄者貧下頦尖而鼻綽者賤苦項薄似馬¶
靣者妨夫項長結喉者自害手短而指禿者下賤貧苦足¶
<pb:KR3g0045_WYG_006-13a>¶
濶而脚薄者窮寒奔波徧體生麄毛者性頑孤寡兩腋¶
下生硬毫者身賤而下肉粗骨硬者一生寒賤皮薄而¶
氣臭者百年窮苦聲雄而大者妨夫不良聲小而破者¶
無財多破也掩口笑者外情搖膝坐者偷濫乳頭小狭¶
者無子無財乳頭小白者絶子絶貴胷高臀凸者一生¶
為婢腰折而項癭者百年孤苦行如馬奔者妨夫下賤¶
行如馬跳者奔波窮類色赤而燥者性暴妨害氣濁而¶
神昏者主多災死目下有羅紋者殺夫害子目下有立¶
<pb:KR3g0045_WYG_006-13b>¶
理者孤孀無嗣額多横文者貧苦妨害臂如横紋理者¶
少寡無子目上斜交者嫁必私逃井竈有紋者娶必害¶
夫有釣理者淫盗妨夫有立理者惡死人中有横紋者¶
害殺夫十餘女人之相與男無逺更以前諸男子相一¶
一推之貴賤吉凶可自明矣¶
女富貴　鼻直如懸膽唇方口似胚眉疎并眼秀齒白¶
更方頤耳聳垂珠軟神和色又怡額方分日月體白潤¶
香肌坐穏如山立神嚴不去卑莫言當自貴更主子孫¶
<pb:KR3g0045_WYG_006-14a>¶
竒¶
女貧賤　額窄又髙眉唇掀口不齊靣輕身鐡硬體薄¶
更無威耳小垂珠淺鬈毛鼻骨低哭形須再嫁鬼臉定¶
無兒淫光生眼角嫉妬更姦欺莫言今受困晚嵗更覊¶
恓¶
婦人孤獨　婦人眼下肉常無不殺三夫殺兩夫見人¶
掩口笑不㫁愛逐行人半夜逋¶
